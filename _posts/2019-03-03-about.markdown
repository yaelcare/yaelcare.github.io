---
layout: post
title: אודותי
date: '2019-03-03 17:22:00'
---

אני יעל ריסמן, מרפאה בעיסוק כבר 25 שנה. יש לי ניסיון עשיר **בשיקום תפקודי, שיקום נוירולוגי קוגניטיבי ושיקום גריאטרי**. משנת 2009 אני מנהלת את המכון לריפוי בעיסוק למבוגרים של הכללית בחיפה (במרכז רפואי לין ובבית אמות).

**מרצה** באוניברסיטת חיפה בחוג לריפוי בעיסוק בעברי. היום אני מרצה בנושאים הקשורים לשיקום ולריפוי בעיסוק **לקהל הרחב, לקהילה הרפואית ולעובדי מערכת הבריאות.** במסגרת: **קורסים / השתלמויות / כנסים מקצועיים / ימי עיון / סדנאות.**

בשנים האחרונות אני גם **מדריכה וחונכת מרפאים בעיסוק (supervisor)** בתחום השיקום הנוירולוגי והקוגנטיבי ובתחום השיקום הגריאטרי.

אני מטפלת באנשים המתמודדים עם ירידה תפקודית ו/או ירידה קוגנטיבית מסיבות שונות: **פגיעת ראש / תאונה / ניתוח / טרשת נפוצה / אירוע מוחי / MCI / דימנציה / פרקינסון / פגיעות נוירולוגיות אחרות / התמודדויות של הגיל השלישי.**

את הטיפול אני תופרת באופן אישי לאדם לפי רצונו וצרכיו במטרה לשקמו ולהגיע לאיכות חיים מיטבית עבורו. אני מלווה את האדם (ואת משפחתו במידת הצורך) בבחירת המטרות המשמעותיות עבורו והשגתן. אני משלבת בטיפול מגוון רחב של שיטות המקובלות והמוכחות כיעילות בריפוי בעיסוק. בטיפול אנו מתמקדים ב **אימון ושיפור היכולות שנפגעו** , וב **התאמת הסביבה** ו **מציאת פתרונות יעילים** המאפשרים המשך עשיה. כל אלה כדי לקדם את המטופל כך ש **יהיה פעיל בעיסוקים משמעותיים עבורו ויהנה מאיכות חיים טובה.**

במהלך שנות עבודתי הייתי שותפה בהקמה ובהובלת מרפאות רב מקצועיות ובהובלת פרויקט התנדבותי לחולי אלצהיימר בביתם מטעם שירותי בריאות כללית במחוז חיפה וגליל מערבי ובשיתוף עמותת עמדא.

אני בעלת תואר בריפוי בעיסוק (BoT) מהאוניברסיטה העברית מ-1993, ותואר שני (MA).

מס' הרשיון המקצועי שלי הוא 14-89013.

אני מבוטחת באחריות מקצועית רפואית באמצעות מדנס סוכנות לביטוח בע"מ.
<img src="/content/images/2019/02/signature-2.png">
## 
